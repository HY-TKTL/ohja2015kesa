# Ohjelmoinnin jatkokurssi, kesä 2015

Ohjelmointitaito kehittyy vain ohjelmoimalla. Pääpaino kurssin toiminnassa on viikottaisissa harjoitustehtäväsarjoissa, joita tehdään harjoitusryhmissä. 
Harjoitusryhmiä on yhteensä noin 20 tuntia viikossa, ja kaikki opiskelijat saavat käydä kaikissa ryhmissä.

## Ajankohtaista
- (9.9.2015) Lähetetty tietoa konekoeesta, olethan yhteydessä jos et ole saanut konekoetta koskevaa viestiä.
- **HUOM!** Muista valita NetBeansissa TMC:n asetuksista (TMC -> Settings) kurssiksi *kesa2015-ohja*.
- Pariohjelmointitehtävät alkavat jo ensimmäisellä viikolla
- Alkukesän Ohjelmoinnin perusteet -kurssin suorittaneille aloitusluennosta ei liene mitään hyötyä. Ohjelmoinnin jatkokurssilla kaikki toimii täsmälleen samaan tapaan.
- Ohjevideo <https://youtu.be/sQYq2LISMRU>

## Tärkeitä linkkejä

- [Materiaali](http://www.cs.helsinki.fi/group/java/kesa15/viikko8/)
- [Pistelista](http://www.cs.helsinki.fi/group/java/kesa15-tulokset-ohja/)
- [Mallivastaukset](https://tmc.mooc.fi/hy/courses/50)
- [Avoin yliopisto](https://weboodi.helsinki.fi/hy/opettaptied.jsp?html=1&Kieli=1&OpetTap=106866643) (myös tentti-ilmo)

## Sisällysluettelo

1. [Aikataulu](#aikataulu)
2. [Tehtävät ja harjoitukset](#teht%C3%A4v%C3%A4t-ja-harjoitukset)
  1. [Pariohjelmointi](#pariohjelmointi)
  2. [Tehtävien pisteytys](#teht%C3%A4vien-pisteytys)
  3. [Ohjaus](#ohjaus)
3. [Kokeet](#kokeet)
4. [Kurssimateriaalit ja osallistuminen](#kurssimateriaalit-ja-osallistuminen)
5. [Kurssien arvosteluperusteet ja tuloslista](#kurssien-arvosteluperusteet-ja-tuloslista)
6. [Usein kysytyt kysymykset (UKK)](#ukk)
7. [Yhteystiedot](#yhteystiedot)



## Aikataulu

Kurssilla on vain yksi luento:
- Aloitusluento: maanantaina 27.7. klo 16.15-18 
- Opetuspaikka: CK112, Kumpulan kampus, Exactum, Gustaf Hällströminkatu 2 B

*Ohjelmoinnin perusteet -kurssin suorittaneille aloitusluennosta ei liene mitään hyötyä. Ohjelmoinnin jatkokurssilla kaikki toimii täsmälleen samaan tapaan.*

Kurssin aikataulu on erittäin tiukka kesäopintojen tiivistää luonteesta johtuen. Kevään ja syksyn kurssitoteutukset kestävät seitsemän viikkoa, nyt kesällä käytettävissä on kuitenkin vain 6 viikkoa samalle työmäärälle. **Varaudu suurehkoon työmäärään viikottain.** Tehtävien tekemiseen ei ole mahdollista saada lisäaikaa ilman erittäin painavaa syytä. 

**HUOM!** Vaikka tehtäväsarjojen yhteydessä puhutaankin viikoista, on kunkin tehtäväsarjan tekemiseen varattu vain neljä (4) arkipäivää. Alla kurssin **alustava** aikataulusuunnitelma.

**HUOM2!** Ohjelmoinnin jatkokurssi jatkuu siitä mihin Ohjelmoinnin perusteet kurssissa jäätiin. Tämän johdosta ensimmäinen Ohjelmoinnin jatkokurssin tehtäväsarja on Viikko 8.

**Alustava**

Tehtäväsarja | Julkaisupäivä     | Deadline
:----------- |:----------------- |:--------
Viikko 8     | 27.7. | 2.8. kello 23:59
Viikko 9     | 2.8. | 9.8. kello 23:59 
Viikko 10    | 9.8.  | 13.8. kello 23:59
Viikko 11    | 13.8. | 19.8. kello 23:59 
Viikko 12    | 19.8. | 25.8. kello 23:59 
Viikko 13    | 25.8. | 31.8. kello 23:59 
Viikko 14    | 31.8. | 8.9. kello 23:59 (**HUOM!** Ohjausta 4.9. asti) 

## Tehtävät ja harjoitukset

Tehtäviä palautetaan kurssilla tutuksi tulevan ohjelmointiympäristön kautta, kurssimateriaalin kautta sekä harjoitusten yhteydessä. Harjoitustilaisuuksissa/ohjausaikoina tehdään toisesta tehtäväsarjasta lähtien pienimuotoisia paritöitä.

Kurssin aktiviteetit koostuvat viikoittaisista ohjelmointi- ja harjoitustehtävistä, paperi- ja konekokeesta sekä ohjelmoinnin oppimiseen liittyvään tutkimukseen osallistumisesta. Kurssin vaatima työmäärä on noin 6-18 tuntia per tehtäväsarja.

### Pariohjelmointi

Kurssiin liittyy myös pariohjelmointitehtäviä. Pariohjelmointitehtävät suoritetaan tilassa B221 ohjausaikoina. 

Pariohjelmoinnin aloitus ja lopetus:

1. Ilmoita ohjaajalle halustasi pariohjelmoida
2. Ohjaaja yrittää etsiä sinulle parin, jos sinulla ei sellaista jo ole (voit myös itse etsiä parin)
3. Ohjaaja antaa teille tehtäväsarjaan liittyvät pariohjelmointitehtävät paperilla
4. Valitkaa kahdesta tehtävästä toinen ja toteuttakaa se annettujen ohjeiden mukaisesti
5. Lopuksi pyytäkää ohjaaja tarkistamaan tehtävä sekä kirjaamaan pisteet

Pariohjelmointitehtävien tekemiseen kannattaa varata aikaa vähintään tunti. Tehtävästä saa pisteet 1.5h yrittämisellä vaikka ohjelmaa ei saisikaan valmiiksi.

### Tehtävien pisteytys

- 1 piste per alikohdaton TMC-tehtävä
- 1 piste per alikohta alikohdallisissa TMC-tehtävissä
- 2 pistettä per selitystehtävä
- 4 pistettä per pariohjelmointitehtävä

Tehtäväpisteet muuntuvat kurssipisteiksi seuraavasti. Ensimmäisen kurssipisteen saa kymmenellä (10) prosentilla viikon tehtäväpisteistä ja aina yhdeksäänkymmeneen (90) prosenttiin asti kukin kymmenen (10) prosentin edistyminen tuo yhden kurssipisteen lisää. Viimeisen kurssipisteen saa yhdeksälläkymmenelläviidellä (95) prosentilla.

Jos viikon maksimi olisi sata (100) tehtäväpistettä näyttäisi pisteytys seuraavalta:

| Tehtäväpisteitä / 100 | Kurssipisteitä
|:--------------- |:--------------
| 0-9             | 0
| 10-19           | 1
| 20-29           | 2
| ...             | ...
| 80-89           | 8
| 90-94           | 9
| 95-100          | 10

### Ohjaus
Ohjausta järjestetään Exactumin luokassa B221 27.7. - 4.9. seuraavina aikoina:

Päivä | Kellonaika | Huomiot
----- | ---------- | -------
Maanantaisin | klo 16:00-19:45 | 
Tiistaisin   | klo 12:00-16:00 |
Keskiviikkoisin | klo 16:00-19:45 |
Torstaisin   | klo 14:00-18:00 | 
Perjantaisin | klo 12:00-18:00 | 

Luokassa saa toki työskennellä myös muulloin :)

## Kokeet

### Paperikoe

**Muista ilmoittautua valitsemaasi tenttiin viimeistään 10 vuorokautta ennen tenttipäivää** Avoimen yliopiston Omat sivut-palvelussa. Lisätietoa kokeista löydät avoimen yliopiston sivuilta: <https://weboodi.helsinki.fi/hy/opettaptied.jsp?html=1&Kieli=1&OpetTap=106866643>.

Kokeeseen ei pääsääntöisesti ole mahdollista ilmoittautua myöhässä, pidä siis huoli että ilmoittaudut tenttiin ajoissa. Voit esimerkiksi ilmoittautua jokaiseen kurssin tenttiin heti kurssin alussa ja tarvittaessa peruuttaa ilmoittautumisen myöhemmin jos et tenttiin pääsekkään.

Vanhoja kokeita nähtävillä osoitteessa **TULOSSA**.

### Konekoe

Paperitentin lisäksi kurssi lopuksi järjestetään konekoe. Konekokeeseen ei tarvitse erikseen ilmoittatua, se suoritetaan joko kotona tai laitoksella itsenäisesti. Konekokeesta tulee lisätietoa myöhemmin. 

## Kurssimateriaalit ja osallistuminen

Kurssille osallistuminen vaatii tunnuksen tehtävien tarkastusjärjestelmään ("TMC"). Huom! Kun luot TMC-tunnuksen, **käytä opiskelijanumeroasi TMC-tunnuksena**. Tämä mahdollistaa tehtäväpisteiden kytkemisen sinuun.

Ohjeet kurssin työkalujen (NetBeans ja TMC) käyttöön ja TMC-tunnuksen luomiseen:
- [Ohjeet tehtävien tekemiseen tietojenkäsittelytieteen laitoksen koneilla](https://github.com/UniversityHelsinkiTKTL/tmc-plugin-installation-guide/blob/master/TmcBeanssinAsennusLaitokselle.md)
- [Ohjeet tehtävien tekemiseen omalla koneella](https://github.com/UniversityHelsinkiTKTL/tmc-plugin-installation-guide/blob/master/TmcBeanssinAsennusOmalleKoneelle.md)

Jos teet tehtäviä sekä kotoa että TKTL:ltä, seuraa molempia ohjeita, mutta tee vain yksi TMC-tunnus :).

Kurssimateriaali ja tehtävät löytyvät osoitteesta <http://www.cs.helsinki.fi/group/java/kesa15/viikko8/> -- kun materiaali kysyy TMC-tunnusta, kirjoita opiskelijanumerosi. Materiaalia julkaistaan lisää viikoittain.

Ohjelmoinnin jatkokurssin materiaali alkaa viikosta 8.

## Kurssien arvosteluperusteet ja tuloslista

Kurssien arvostelu on *hyväksytty* / *hylätty*.

Kurssilla voi saada yhteensä 100 pistettä, joista 70 tulee harjoitustehtäväsarjoista, 15 paperikokeesta ja 15 konekokeesta. Kurssin läpäisee noin 75 pisteellä, jonka lisäksi molemmista kokeista tulee saada vähintään puolet pisteistä. Jokaisesta harjoitussarjasta voi saada kymmenen (10) kurssipistettä, tutustu [tehtävien pisteytykseen](#teht%C3%A4vien-pisteytys).

## UKK

### Onko harjoituksiin osallistuminen pakollista?

Harjoituksiin osallistuminen ei ole kurssin läpipääsyn kannalta pakollista. Kurssilla on kuitenkin viikottain pariohjelmointitehtäviä, joiden tekemiseen vaaditaan läsnäoloa. Pariohjelmointitehtävät ovat neljän tehtäväpisteen arvoisia. 

Pariohjelmointitehtävien vaikutus kurssin läpipääsyyn ei liene kovin suuri. Pariohjelmointitehtäviä on yksi viikossa. Eli pariohjelmointitehtävät vaikuttanevat arviolta yhden kurssipisteen verran jokaista viikkoa kohden.

Matti Mallikas saa kurssin jokaiselta viikkolta yhdeksän kurssipistettä kymmenestä. Matilla on kurssin lopuksi 63 pistettä (9*7 = 63). Kurssin molemmista kokeista on lisäksi saatava vähintään puolet pisteistä eli 7.5 pistettä kummastakin kokeesta. Matti saa siis yhteensä seitsemänkymmentäkahdeksan (63 + 7.5 + 7.5 = 78) kurssipistettä joka on yli läpipääsyrajan.

### En pääse aloitusluennolle, voinko silti osallistua kurssille?

Aloitusluento ei tämän kurssin osalta ole pakollinen. Voit hyvin osallistua kurssille osallistumatta aloitusluennolle. Aloitusluennolla käydään läpi kurssin aikataulu, pisteytys, kokeet sekä tutustutaan kurssilla käytettäviin ohjelmointiympäristöihin.

Ohjelmoinnin perusteet -kurssin suorittaneille aloitusluennosta ei liene mitään hyötyä. Ohjelmoinnin jatkokurssilla kaikki toimii täsmälleen samaan tapaan.

### Mistä saan apua tehtävien tekemiseen ja missä tehtäviä voi tehdä?

Kurssilla järjestetään ohjausta viikon jokaisena arkipäivänä vähintään neljän tunnin ajan. Tutustu ohjausaikoihin [täällä](#ohjaus). Epävirallista ohjausta saatavilla satunnaisesti myös irkissä [IRCnet#mooc.fi](http://mooc.fi/courses/general/ohjelmointi/tukikanavat/irc/).

Luokka B221 on kurssin opiskelijoiden käytössä pääsääntöisesti myös ohjausaikojen ulkopuolella. Jos kuitenkin luokassa on jotain muuta toimintaa lienee Exactumin luokassa BK107 tilaa sekä koneita tehtävien tekemistä varten.

## Yhteystiedot

Kaikki mahdolliset yhteydenotot sähköpostitse, lue tämä sivu kuitenkin huolella ennen viestin lähettämistä. Laita viestin otsikon alkuun teksti [AVOIN KESÄ].

Joni Salmi <br>
[josalmi@cs.helsinki.fi](mailto:josalmi@cs.helsinki.fi?subject=%5BAVOIN%20KES%C3%84%5D%20Otsikkosi%20t%C3%A4h%C3%A4n)
