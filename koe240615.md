# Kurssikoe 24.6.2015

## Tehtävä 1

### a)

Ohjelman tulostus:

```
120 minuuttia
5 minuuttia
3 minuuttia
1 minuuttia
Wakey wakey
```

#### Arvostelu
0.5 pistettä jos tulostus oikein, muuten 0. 

### b)

Ohjelma ei käänny virheellisestä metodimäärittelystä johtuen, joten sen ajaminen ei ole mahdollista. 
Metodin paluuarvoksi oli laitettu void, kuitenkin metodissa yritettiin palauttaa kokonaisluku (int).

Lisäksi ohjelmakoodissa oli ainakin seuraavia ongelmia havaittavissa:
- sisennetty väärin
- metodin muuttujien nimet olisivat voineet alkaa pienellä
- metodin muuttujien nimet olisi voitu nimetä kuvaavammin
- metodi olisi voitu nimetä kuvaavammin
- metodi ei toiminut oikein kaikissa tilanteissa

#### Arvostelu

- 0.5 pistettä
  - Jos ohjelman tulostukseksi oli kirjattu "Suurin luvuista: 5" **TAI**
  - Jos kerrottu ettei ohjelma tulosta mitään 
- 0.5 pistettä kun mainittu yksi edellämainituista ongelmista tai jokin muu ongelma
- 0.5 pistettä kun mainittu jokin toinen edellämainituista ongelmista

### c)

Pääohjelma kysyy käyttäjältä sanoja. Tyhjä syöte lopettaa suorituksen. Käyttäjän syötettyä jokin sana kutsuu pääohjelma staattista metodia onkoPalindromi, antaen metodille parametriksi käyttäjän syöttämän sanan.

Metodi onkoPalindromi palauttaa `tosi` jos sanan pituus on enintään yksi. Jos sanan pituus on vähintään kaksi merkkiä, tarkistaa metodi vastaako sanan ensimmäinen kirjain sanan viimeisen kirjaimen kanssa. Jos kirjaimet eivät täsmää, palauttaa metodi `epätosi`. Jos kirjaimet täsmäsivät, poistaa metodi sanasta ensimmäisen ja viimeisen kirjaimen ja kutsuu itseään rekursiivisesti käyttäen muunnettua sanaa parametrinä.

Jos metodikutsu onkoPalindromi palauttaa pääohjelmalle `tosi`, näyttää ohjelman tulostus esimerkiksi seuraavalta `Sana 'saippuakivikauppias' on palindromi`. Muutoin ohjelma tulostaa esimerkiksi `Sana 'pekka' ei ole palindromi`. 

Tehtävässä eniten käytetyt ohjelmointitermit: `rekursio`, `metodi` ja `parametri`.
